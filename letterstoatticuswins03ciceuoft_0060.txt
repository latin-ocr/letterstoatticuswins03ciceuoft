MARCUS TULLIUS CICERO

non quod patefecerim, quod cohortatus sim, quod
denique ante, quam consulerem, ipse indicaverim.
Quae omnia quia Cato laudibus extulerat in caelum
perscribendaque censuerat, idcirco in eius sententiam
est facta discessio. Hic autem se etiam tribuere
multum mi putat, quod scripserit “optimum consu-
lem.” Quis enim ieiunius dixit inimicus? Ad cetera
vero tibi quem ad modum rescripsit! Tantum rogat,
de senatus consulto ut corrigas. Hoc quidem fecis·
set, etiamsi a librario admonitus esset. Sed haee
iterum ipse viderit.

De hortis quoniam probas, effice aliquid. Rationes
meas nosti. Si vero etiam a Faberio recedit, nihil
negotii est. Sed etiam sine eo posse videor conten-
dere. Venales certe sunt Drusi, fortasse etiam
Lamiani et Cassiani. Sed coram.

De Terentia non possum commodius scribere, quam
tu scribis. Officium sit nobis antiquissimum. Si quid
nos fefellerit, illius malo me quam mei paenitere.
Oviae C. Lolli curanda sunt HS ὃ. Negat Eros posse
sine me, credo, quod accipienda aliqua sit et danda
aestimatio. Vellem, tibi dixisset. Si enim res est,
ut mihi scripsit, parata, nec in eo ipso mentitur, per
te confici potuit. Id cognoscas et conficias velim.

 

¹ Recedit is generally altered by editors. But for this rare
sense of the word Reid compares Pro Quinctio, 38.
⁹ 100,000 sesterces.

44

