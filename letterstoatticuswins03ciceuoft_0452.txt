MARCUS TULLIUS CICERO

Iun„ quae lex earum rerum, quas Caesar statuissem
decrevisset, egisset, consulibus cognitionem dedit!
Causa Buthrotiorum delata est ad consules. Decre-
tum Caesaris recitatum est et multi praeterea libelli
Caesaris prolati. Consules de consilii sententia de-
creverunt secundum Buthrotios: litteras adl Plancum
dederunt. Nunc, mi Capito (scio enim, quantum
semper apud eos, quibuscum sis, posse soleas, eo plus
apud hominem facillimum atque humanissimum,
Plancum), enitere, elabora vel potius eblandire, effice,
ut Plancus, quem spero optimum esse, sit etiam
melior opera tua. Omnino res huius modi mihi
videtur esse, ut sine cuiusquam gratia Plancus ipse
pro ingenio et prudentia sua non sit dubitaturus,‘
quin decretum consulum, quorum et lege et senatus-¹
consulto cognitio et iudicium fuit, conservet, prae-³
sertim cum hoc genere cognitionum labefactato ae&
Caesaris in dubium ventura videantur, quae non mod&
ii, quorum interest, sed etiam ii, qui illa non probant,
otii eausa confirmari velint. Quod cum ita sit, tamen
interest nostra Plancum hoc animo libenti prolixoque
facere3 quod certe faciet, si tu nervulos tuos mihi
saepe cognitos suavitatemque, qua nemo tibi par
est, adhibueris. Quod ut facias, te vehementer

rogo· ¹ litteras ad added by Manutius.

ι36

