MARCUS TULLIUS CICERO

Varroni quidem quae scripsi te auctore, ita propero
mittere, ut iam Romam miserim describenda. Ea si
voles, statim habebis. Scripsi enim ad librarios, ut
fieret tuis, si tu velles, describendi potestas. Ea vero
continebis, quoad ipse te videam ; quod diligentissime
facere soles, cum a me tibi dictum est. Quo modo
antea fugit me tibi dicere? Mirifice Caerellia, studio
videlicet philosophiae flagrans, describit a tuis3 istos
ipsos “de finibus” habet. Ego autem tibi confirmo
(possum falli ut homo) a meis eam non habere3 num—
quam enim ab oculis meis afuerunt. Tantum porro
aberat, ut binos scriberent; vix singulos confecerunt.
Tuorum tamen ego nullum delictum arbitror itemque
te volo existimare3 a me enim praetermissum est, ut
dicerem me eos exire nondum velle. Hui, quam diu
de nugis! de re enim nihil habeo quod loquar.

De Dolabella tibi adsentior. Coheredes, ut scribis,
in Tusculano. De Caesaris adventu scripsit ad me
Balbus non ante Kal. Sextiles. De Attica optime,
quod levius ac levius, et quod fert εὐκόλως. Quod
autem de illa nostra cogitatione scribis, in qua nihil
tibi cedo, ea, quae novi, valde probo, hominem,
domum, facultates. Quod caput est, ipsum non novi,
sed audio laudabilia, de Scrofa etiam proxime. Acce·
dit, si quid hoc ad rem, εὐγενέστερος est etiam quam
pater. Coram igitur et quidem propenso animo ad
probandum. Accedit enim, quod patrem, ut scire te
puto, plus etiam quam non modo tu, sed quam ipse
scit, amo idque et merito et iam diu.

¹ ‚Or ⁴‘ copies.'’

148·

