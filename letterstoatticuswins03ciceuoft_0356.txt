Sor. in
Antiati III
aut prid. Id.
Iun. a. 710

Scr. in Ar-
pinati XIV
aut XIII K.
Iun. a. 710

Ser. ἱη

Antiati ρας-ιν.
Id. Iun. α.

710

MARCUS TULLIUS CICERO

XVI

CICERO ATTlco SAL.

Tandem a Cicerone tabellarius, et mehercule
litterae πεπινωμένως scriptae, quod ipsum προκοπὴν
aliquam significat, itemque ceteri praeclara scribunt ;
Leonides tamen retinet suum illud “ adhue,” summis
vero laudibus Herodes. Quid quaeris? vel verba
mihi dari facile patior in hoc, meque libenter praebeo
credulum. Tu velim, si quid tibi est a Statio scrip-
tum, quod pertineat ad me, certiorem me facias.

XVIa

CICERO ATTICO SAL.

Narro tibi, haec loca venusta sunt, abdita certe,
et, si quid scribere velis, ab arbitris libera. Sed
nescio quo modo οἶκος φίλος. Itaque me referunt
pedes in Tusculanum. Et tamen haec ῥαπτογραφιά
ripulae videtur habitura celerem satietatem. Equi-
dem etiam pluvias metuo, si Prognostica nostra vera
sunt; ranae enim ῥητορεύουσιν. Tu, quaeso, fac
sciam, ubi Brutum nostrum et quo die videre possim.

XVII
CICERO ATTlco sat.

Duas accepi postridie Idus, alteram eo die datam,
alteram Idibus. Prius igitur superiori. De D. Bruto,
cum scies. De consulum ficto timore cognoveram.

² Cf. Aa. xlv, 16. ² Apparently a proverb.
⁸ Cicero translated the Proqnostica of Aratus into Latin

verse.

340

