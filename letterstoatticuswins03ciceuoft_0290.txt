MARCUS TULLIUS CICERO

nomine, quod mihi suppetiatus es‚¹ gratissimum est
et simile tuorum omnium. Sed ego Erotem ad ista
expedienda factum mihi videbar reliquisse3 cuius
non sine magna culpa vacillarunt. Sed cum ipso
videro.

De Montano, ut saepe ad te scripsi, erit tibi tota
res curae. Servius proficiscens quod desperanter
tecum locutus est, minime miror neque ei quicquam
in desperatione concedo. Brutus noster, singularis
vir, si in senatum non est Kal. Iuniis venturus, quid
facturus sit in foro, nescio. Sed hoc ipse melius.
Ego ex iis, quae parari video, non multum Idibus
Martiis profectum iudico. Itaque de Graecia cotidie
magis et magis cogito. Nec enim Bruto meo, ex-
silium ut scribit ipse meditanti, video quid prodesse
possim. Leonidae me litterae non satis delectarunt.
De Herode tibi adsentior. Saufei legisse vellem.
Ego ex Pompeiano vr Idus Mai. cogitabam.

XIX

CICERO ATTICO.

Scr. in Pom· Nonis Maiis cum essem in Pompeiano, accepi binas

Ρθὶαηθ ‘VIII a te litteras, alteras sexto die, alteras quarto. Ad

nga‘· α· superiores igitur prius. Quam mihi iucundum oppor-
tune tibi Barnaeum litteras reddidisse !

Tu vero cum Cassio ut cetera. Quam commode

autem, quod id ipsum, quod me mones, quadriduo

,ἡ suppetiatus es Moncaynanm: suspendimus est MSS.
2

