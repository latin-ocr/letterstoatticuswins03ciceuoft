MARCUS TULLIUS CICERO

quidem. Atque etiam illa causa est non veniendi.
Meministi, quid ex te Aledius quaesierit. Qui etiam
nunc molesti sunt, quid existimas, si venem?

De Terentia ita cura, ut scribis, meque hac ad
maximas aegritudines accessione non maxima libera.
Et, ut scias me ita dolere, ut non iaceam, quibus
consulibus Carneades et ea legatio Romam venerit,
seriptum est in tuo annali: haec nunc quaero quae
causa fuerit. De Oropo, opinor, sed certum nescio.
Et, si ita est, quae controversiae Praeterea, qui eo
tempore nobilis Epicureus fuerit Athenisque prae-
fuerit hortis, qui etiam Athenis πολιτικοὶ fuerint
illustres. Quae etiam ex Apollodori puto posse
inveniri.

De Attica molestum, sed, quoniam leviter, recte
esse confido. De Gamala dubium non mihi erat.
Unde enim tam felix Ligus pater? Nam quid de
me dicam, cui ut omnia contingant, quae volo, levar
non possum?

De Drusi hortis, quanti licuisse tu scribis, id ego
quoque audieram, et, ut opinor, heri ad te scrip-
seram3 sed quantiquanti, bene emitur, quod necesse
est. Mihi, quoquo modo tu existimas (scio enim, ego
ipse quid de me existimem), levatio quaedam est, ai
minus doloris, at officii debiti.

Ad Siccam scripsi, quod utitur L. Cotta. Si nihil
conficietur de Transtiberinis, habet in Ostiensi Cotta

50

