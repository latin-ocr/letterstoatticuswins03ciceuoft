MARCUS TULLIUS CICERO

Sicca enim φιλοστόργως ille quidem, sed tumultuosius
ad me etiam illam suspicionem pertulit. Quid tu
autem? “ni μὲν διδόμενα -”? Nullum enim ver-
bum a Sir-egio. Non placet. De Plaetorio, vicino
tuo, permoleste tuli quemquam prius audisse quam
me. De Syro prudenter. L. Antonium per Marcum
fratrem, ut arbitror, facillime deterrebis. Autroni
vetui; sed nondum acceperas litteras, ne cuiquam
nisi L. Fadio aedili. Aliter enim nec caute nec iure
fieri potest. Quod scribis tibi desse HS C, quae
Ciceroni curata sint, velim ab Erote quaeras, ubisit
merces insularum. Arabioni de Sittio nihil irascor.
Ego de itinere nisi explicato A nihil cogito3 quod
idem tibi videri puto. Habes ad superiorem.

Nunc audi ad alteram. Tu vero facis ut omnia,
quod Serviliae non dees, id est Bruto. De regina
gaudeo te non laborare, testem etiam tibi probari.
Erotis rationes et ex Tirone cognovi et vocavi ipsum.
Gratissimum, quod polliceris Ciceroni nihil defu-
turum ; de quo mirabilia Messalla, qui Lanuvio rediens
ab illis venit ad me, et mehercule ipsius litterae sic
et φιλοστόργως et πεπινωμένως scriptae, ut eas vel in
acroasi audeam legere. Quo magis illi indulgendum
puto. De Buciliano Sestium puto non moleste ferre.
Ego, si Tiro ad me, cogito in Tusculanum. Tu vero,
quicquid erit, quod me scire par sit, statim.

¹ A proverb presumably ending ἀνάγκη δέχεσθαι, “one
must put up with‚” or something similar.

² Ii A stands for λοίπφ--τ reliquiis “balance,” as was
suggested by Gronovius.

342

