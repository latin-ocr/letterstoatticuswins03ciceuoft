MARCUS TULLIUS CICERO

villa, litore, prospectu maris, tumulis, his rebus omni-
bus, Sed neque haec digna longioribus litteris, nec
erat, quod scriberem, et somnus urgebat.

X

CICERO ATTICO SAL.

Scr. Asturae Male mehercule de Athamante. Tuus autem dolor

V K. Sext.
a. 709

Scr. in Τπε-
calano m.
intere. post.

(ι. 708

humanus is quidem, sed magno opere moderandus.
Consolationum autem multae viae, sed illa rectissima:
impetret ratio, quod dies impetratura est. Alexin
vero curemus, imaginem Tironis, quem aegrum Ro-
mam remisi, et, si quid habet collis ἐπιδήμιον, ad me
cum Tisameno1 transferamus. Tota domus vacat
superior, ut scis. Hoc puto valde ad rem pertinere.

XI

CICERO ATTICO sAL.

Male de Seio. Sed omnia humana tolerabilia du-
cenda. Ipsi enim quid sumus, aut quam diu haec
curaturi sumus? Ea videamus, quae ad nos magis
pertinent nec tamen multo, quid agamus de senatu.
Et, ut ne quid praetermittam, Caesonius ad me litteras
misit Postumiam Sulpici domum ad se venisse. De
Pompei Magni filia tibi rescripsi nihil me hoc tem-
pore cogitare; alteram vero illam, quam tu scribis,

¹ Tisameno Zb, testamento other MSS.
‘22

