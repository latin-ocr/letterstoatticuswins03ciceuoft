MA RCUS TULLIUS CICERO

quid ante. Nosti horum exercitationem in latrocinio
et amentiam.

Dolabella, vir optimus, etsi, cum scribebam secunda
mensa adposita, venisse eum ad Baias audiebam,
tamen ad me ex Formiano scripsit, quas litteras, cum
e balineo exissem, accepi, sese de attributione omnia
summa fecisse. Vettienum accusat (tricatur scilicet
ut monetalis), sed ait totum negotium Sestium nos-
trum suscepisse, optimum quidem illum virum nos-
trique amantissimum. Quaero autem, quid tandem
Sestius in hac re facere possit, quod non quivis nos-
trum. Sed, si quid practer spem erit, facies, ut
sciam ; sin est, ut arbitror, negotium perditum, scribes
tamen, neque ista res commovebit.

Nos hic φιλοσοφοῦμεν (quid enim aliud ?) et τὰ περὶ
τοῦ καθήκοντος magnifice explicamus προσφωνοῦμενςυε
Ciceroni; qua de re enim potius pater filio? Deinde
alia. Quid quaeris? exstabit opera peregrinationis
huius. Varronem hodie aut cras venturum putabant;
ego autem in Pompeianum properabam, non quo hoc
loco quicquam pulchrius, sed interpellatores illic
minus molesti. Sed perscribe, quaeso, quae causa
sit Myrtilo (poenas quidem illum pependisse audivi),
et satisne pateat, unde corruptus.

Haec cum scriberem, tantum quod existimabam
ad te orationem esse perlatam. Hui, quam timeo,
quid existimes! Etsi quid ad me? quae non sit foras
proditura nisi re publica recuperata. De quo quid
sperem, non audeo scribere.

¹Cf. Act. xvl. 11. He was aecused of attempting to
murder Antony.

332

