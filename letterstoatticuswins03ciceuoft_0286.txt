MARCUS TULLIUS CICERO

Tamen Idibus Martiis tantum accessit ad amorem, ut
mirarer locum fuisse augendi in eo, quod mihi iam
pridem cumulatum etiam videbatur. Quis erat, qui
putaret ad eum amorem, quem erga te habebam,
posse aliquid accedere? Tantum accessit, ut mihi
nunc denique amare videar, ante dilexisse. Quare
quid est, quod ego te horter, ut dignitati et gloriae
servias? Proponam tibi claros viros, quod facere
solent, qui hortantur? Neminem habeo clariorem
quam te ipsum. Te imitere oportet, tecum ipse
certes. Ne licet quidem tibi iam tantis rebus gestis
non tui similem esse. Quod cum ita sit, hortatio non
est necessaria, gratulatione magis utendum est. Con-
tigit enim tibi, quod haud scio an nemini, ut summa
’ severitas animadversionis non modo non invidiosa,
sed etiam popularis esset et cum bonis omnibus tum
infimo cuique gratissima. Hoc si tibi fortuna quadam
contigisset, gratularer felicitati tuae, sed contigit
magnitudine cum animi tum etiam ingenii atque
consilii. Legi enim contionem tuam. Nihil illa
sapientius. Ita pedetemptim et gradatim tum acces—
sus a te ad causam facti, tum recessus, ut res ipsa
maturitatem tibi animadvertendi omnium concessu
daret. Liberasti igitur et urbem periculo et civitatem
metu, neque solum ad tempus maximam utilitatem
attulisti, sed etiam ad exemplum. Quo sacto intelle-

ἔξω debes in te positam esse rem publicam, tibique
2 0

