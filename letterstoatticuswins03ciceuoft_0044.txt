MARCUS TULLIUS CICERO

vide et Laenatem et Statilium ; tribus enim opus est
Sed mihi Laenas totum receperat.

Quod scribis a Iunio te appellatum, omnino Corni—
ficius locuples est3 sed tamen scire velim, quando
dicar spopondisse et pro patre anne pro filio. Neque
eo minus, ut scribis, procuratores Cornifici et Appu-
leium praediatorem videbis.

Quod me ab hoc maerore recreari vis, facis ut
omnia ; sed me mihi non defuisse tu testis es. Nihil
enim de maerore minuendo scriptum ab ullo est, quod
ego non domi tuae legerim. Sed omnem consolatio-
nem vincit dolor. Quin etiam feci quod profecto ante
me nemo, ut ipse me per litteras consolarer. Quem
librum ad te mittam, si descripserint librarii. Adfirmo
tibi nullam consolationem esse talem. Totos dies
scribo, non quo proficiam quid, sed tantisper impe-
dior; non equidem satis (vis enim urget), sed relaxor
tamen omnique vi nitor non ad animum, sed ad vul-
tum ipsum, si queam, reficiendum, idque faciens inter-
dum mihi peccare videor, interdum peccaturus esse,
nisi faciam. Solitudo aliquid adiuvat, sed multo plus
proficeret, si tu tamen interesses. Quae mihi una
causa est hinc discedendi; nam pro malis reete
habebat. Quamquam id ipsum doleo. Non enim
iam in me idem esse poteris. Perierunt illa, quae
amabas.

De Bruti ad me litteris scripsi ad te antea. Pru-
28

